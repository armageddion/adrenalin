Adrenaln Penjacki Klub
MILETE PROTIĆA 12,  
21000 NOVI SAD 
+381.63.178.55.88 
WWW.ADRENALIN.ORG.RS 
OFFICE@ADRENALIN.ORG.RS 
PIB:101662166         
MATIČNI BROJ: 08715181        
BROJ ŽIRO RAČUNA: 160-547671-49 


# IZJAVA ODGOVORNOSTI

Ja ovim putem izjavljujem:  

1. Da sam razumeo da je aktivnost sportsko penjanje i planinarenje ekstreman sport, te da postoji opasnost od povreda i nesrećnih slučajeva koju bilo kakva količina brige, opreza, nastave ili ekspertize može potpuno eliminisati. Ja izričito i dobrovoljno preuzimam sav rizik od povreda ili smrti ukoliko se dese dok učestvujem u aktivnostima sportskog penjanja i planinarenja u klubu i sa klubom van kluba. 1a. Na poleđini “izjave odgovornosti” nalazi se izjava o pristanku - saglasnosti za obradu podataka o ličnosti. 
2. Obavezujem se  da ću opremu koju budem koristio/la u ovim prostorijama, koristiti na bezbedan način, u skladu sa uputstvom koje sam dobio/la od instruktora kluba o korišćenju opreme, kako ne bih ugrozio/la živote ljudi i imovine bilo kog pojedinca. A ukoliko koristim svoju opremu (uže za penjenje, sigurnosni pojas, sprave za osiguravanje sebe i partnera), obavezujem se da ću je koristiti na bezbedan način kako ne bih ugrozio/la živote ljudi i imovine pojedinca, kao i da preuzimam spostveni rizik za korišćenje sopstvene opreme. 
3. Da nisam pod uticajem droge, alkohola ili drugih psihoaktivnih supstanci koje bi mogle da utiču na pravilno rasuđivanje pri sportskom penjanju i planinarenju. 
4. Da sam u dobrom zdravstvenom stanju i da kod mene ne postoji ni jedna zdravstvena smetnja koja bi mogla uticati na bavljenje aktivnostima sportskog penjanja i planinarenja. 
5. Da sam blagovremeno upoznat/a sa svim opasnostima i rizicima koje mogu da nastanu prilikom aktivnosti sportskog penjanja i planinarenja u Klubu i sa klubom. 
6. Da sam blagovremeno upozoren/a da lične stvari  koje ostavim u svlačionici kluba ili bilo gde van sopostvenog nadzora, to činim na sopstvenu odgovornost. 
7. Da mi je Klub preporučio da se osiguram kod osiguravajućeg društva od posledica nesrećnog slučaja. 
8. Da sam  dobio/la punu priliku da postavim Klubu bilo koje pitanje u vezi sa aktivnostima sportskog penjanja, kao i planinarenja i dobio odgovor, što i potvrđujem potpisivanjem ove “izjave odgovornosti”. 
9. Da sam saglasan/na da sam dobio/la adekvatnu priliku da pročitam i razumem tekst ove “izjave odgovornosti”, te da ista nije predočena u poslednjem trenutku. 
10. Potvrđujem da sam punoletan/na. 
11. Potvrđujem da sam saglasan/na kao **roditelj ili zakonski staratelj** da moje dete, pristupi klubu i da dobrovoljno preuzimam svu odgovornost i sav rizik koji može nastati meni ili mom maloletnom detetu kao rezultat bilo kakve povrede u Klubu i sa klubom van prostorija kluba. 
12. Da sam pročitao/la ovu “IZJAVU ODGOVORNOSTI” i da sam u potpunosti razumeo/la njegov sadržaj i pravne posledice, te da pristajem na sve rizike i posledice predočene u ovoj “izjavi odgovornosti”i svojom ozbiljnom i slobodnom voljom istu potpisujem kao znak prihvatanja iste. 
13.Na oglasnoj tabli kluba se nalazi kućni red kluba, koji sam pročitao/la i upoznao sa pravilima ponašanja tokom boravka u prostorijama kluba.    

Na osnovu člana 15. Zakona o zaštiti podataka o ličnosti (,,Službeni glasnik Republike Srbije” broj 87/2018) (u daljem tekstu: Zakon), dajem sledeću 

# IZJAVU 
## o pristanku/saglasnosti na obradu podataka o ličnosti 

Član, kao lice na koje se podaci odnose, slobodno i bez ikakve prinude i uslovljavanja daje svoj pristanak Penjačkom klubu Adrenalin sa sedištem u Milete Protića broj 12, PIB 101662166, e-mail office@adrenalin.org.rs, broj telefona 00381631785588 (u daljem tekstu Rukovaoc) da obrađuje moje lične podatke i to:  
**Ime i prezime**
**JMBG**
**Ulicu i broj**
**Mesto/grad**

Ime, prezime i JMBG maloletnog lica čiji je staratelj potpisao “izjavu odgovornosti” 
Svaki drugi podatak o ličnosti koji sam svojevoljno dao rukovaocu (osim posebnih vrsta podataka o ličnosti u skladu sa Zakonom) 

Navedeni podaci mogu se upotrebljavati isključivo u svrhu arhiviranja i skladištenja podataka članova kluba i u druge svrhe se ne mogu koristiti.  

Upoznat sam da imam pravo na opoziv pristanka za obradu podataka o ličnosti i dejstva i pravnih posledica takvog opoziva u skladu sa Zakonom, kao i da opoziv pristanka ne utiče na dopuštenost obrade koja je vršena na osnovu pristanka pre opoziva.  